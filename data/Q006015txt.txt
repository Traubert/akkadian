riao/Q006015
Aššur-dan šar dannu šar kiššati šar māt Aššur mār Tukulti-apil-Ešarra šarru dannu šar kiššati šar māt Aššur mār Aššur-reša-iši šarru dannu šar kiššati šar māt Aššur mār Aššur-rabi šarru dannu šar kiššati šar māt Aššurma enūma Abul-tabira šuātu ša ina pān Tukulti-apil-Ešarra iššak Aššur mār Aššur-reša-iši iššak Aššur mār Mutakkil-Nusku iššak Aššurma rubû ālik pāniya ēpuš abul šuātu ennahuma anhūssu unekkir ašerša umessi dannassa akšuda ištu uššēša adi gabadibbīša arṣip ušeklil eli mahrīti ussime ina ūmešuma qumāštu sakki ēpušu ina rēš abul āliya ussime ana arkû ūmē ana ūm ṣâtu enūma Abul-tabira ušalbaruma ennahu rubû arkû anhūssa luddiš šumī šaṭra ana ašrišu lutēr Aššur Adad Sin u Šamaš Ištar ilāni rabûte ikribīšu išemmû Tašritu UD.1.KAM₂ līmu Ubrutu mār Nazi-Muruttaš
