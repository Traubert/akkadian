riao/Q005621
x x x li-ki Irišum wakil Aššur mera Ilu-šuma wakil Aššur Ilu-šuma mera Šalmahim wakil Aššur Šalim-ahum mera Puzur-Aššur wakil Aššur Irišum iššiʾak Aššur Mušlalam qaššam watmanam ana bēliya ēpuš kussīam x x-tam₂ ēpuš pāniša hušāram uhiz dalātim aškun Aššur bēlī izzizamma ištu Abul-ṣenim adi Abul-niši qaqqere ana Aššur bēliya ēzib gimerti isārim ēpuš 2 hubūrēn tūʾīmēn x x ēpuš 2 ūsēn ša 1 bilta ina qarbešunu adi suʾēnēn siparram uhiz u arkabē ša 1 bilta ina ṣērīšunu ušazziz bētum Rimum šumšu daltum Lamassum šumša siguru Lu-dannat šumšu aksuppum Lu-erat šumšu šuma bētum ēnahma šarru šumšu ša kīma yâti bētam ēpaš sikkatam ša amhaṣu lā urāb ana išrišama lutaʾer ša ina bēt tūʾīmē šikram imazīʾu Aššur u Adad u Belum ilī zarašu liksûma Mešarum Išme-karab Ṣe-raggu Ulli-mešaram Aššur-hablam Pušuken u Išmelum naphurum 7 dayyānū ša Mušlale Irišum iššiʾak Aššur x x x x-ta-na-ar-ma Aššur u Adad u Belum ilī x x-at āliya x x x x Mešarum ina āliya x x x x lū šakin x x x x x x x x x x Aššur šarru Irišum waklum Aššur appāru lā habārim qaqqaru lā kabāsim palgu lā etāqim qābi watartim ina Mušlale x x ša harēbem pûšu u qinnassu iṣṣabat kīma karpitim hapʾetim qaqqassu ihappi kīma qanî qīlim iqiāl u māʾūšu ipêšuma illuku qābi watartim ina Mušlale kīma bēt harēbem bēssu ēwe ša ana šībūt sarrātim ēleu 7 dayyānū ša dīnam ina Mušlale idīnu dīn sarrātim lidīnušum Aššur u Adad u Bel ilī zarašu lilquta ašram u x x x x-am ē iddinašum ša x x x x x Anu imagarani x x x x ana Mušlale x x x-ni rābiṣu ša ēkallim līhuzma šībē u bēl awâtim x-x-ru-su₂-nu-ma u dayyānū lūšbuma dīnam ina kinātim pān Aššur lidīnu ašar sikkatim x x x x x x x x x x x x x x x x x x ku x x x x x x x x x x-ga-na-ni-x-x x x ina barišunu tarīʾam x x x x-ma ilam ula uparrû x x šakin x x x x ina lamassišu x x-x-ta x x x Aššur u Adad u Belum ilī patarram qaštam arītam liddinaššum
