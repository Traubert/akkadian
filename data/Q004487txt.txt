riao/Q004487
x x x x rubû n-a-du x mātāti kalîšina x mār Tukulti-Ninurta šar kiššati šar māt Aššur x kāšid ultu eberti {ID₂}x x ana šadê Hamani ēli gušūrī x ṣalam šarrūtiya ina libbi ašqup Hatte ana sihirtiša x ultu Gargamiš ša Hatte Laqe ana sihirtiša Suhi adi Rapiqi ana šēpīya ušekniša ultu rēš ēni Subnat adi Nirib ša bētānî x adi Urume kīma Adad rāhiṣi elišunu ašgum ultu šad nērebē ša Habruri adi Gilzani Hubuškia ana šēpīya ušekniša Zamua ana pāṭ gimriša ana nišī mātiya amnu ṣābit līṭē šākin lītē ša kalîšina mātāti ana Tamti-rabite ša Amurri allik maddattu ša šarrāni ša šiddi tâmti ša Ṣurraya Ṣidunaya Gublaya x amhur ina Tamdi-rabite kakkīya lū ullil nīqī ana ilāniya lū aṣbat šarru ṣīru ša mātāti kalîšina ultu ṣīt Šamši adi ereb Šamši x Kalhu ana eššūte aṣbat tīli labēru lū unakkir adi eli mê lū ušappil 1 mē 20 tikpī ana mušpali uṭabbî nišī kišitti qātīya ša mātāti ša apēlušinani ša Suhi Laqe ana sihirtiša ša Sirqu ša nēberti Puratte Zamua ana pāṭ gimriša alqâ ina libbi ušaṣbit nārtu ultu Zaba-eliti ahrâ Patu-hegalli šumša abbi kirâti ina limētuša azqup inbī karānī ana Aššur bēliya u ēkurrāt mātiya aqqi āla šū ana Aššur bēliya iqīš rubû arkû ina šarrāni mārīya ša Aššur šumšuma ana rēʾût māt Aššur inabbûšu x amāt damiqtu x x x x x x
