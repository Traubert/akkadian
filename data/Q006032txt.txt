riao/Q006032
Aššur šar gimrat ilāni rabûti Anu šar Igigi u Anunnaki Bel mātāti Enlil ṣīru abu ilāni Ea šar apsî mušimmū šīmāti Sin šar agê bēl namrīri Adad gešru šūturu bēl hegalli Šamaš dayyān šamê u erṣete mumaʾʾer gimri Marduk apkal ilāni bēl têrēte Ninurta qarrād Igigi u Anunnaki Nergal gitmālu šar tamhāri Nusku nāšī haṭṭi ellūte ili multālu Ninlil hīrti Enlil ummi ilāni rabûti Ištar rēštīti šamê u erṣete ša paraṣ qardūte šuklulat  ilāni rabûte mušimmū šīmāti x ša tībūšunu tuqumti šašmu mušerbū šarrūt Tukulti-Ninurta x narām bibil libbišun x ša ina šassūr ummi kīniš x nabnīti ana nabnīti bēlī uštennû x enūma dūru ša Baltil ša x rubû ālik pāniya ēpuš ēnahma ašaršu umessi dannassu akšud ištu uššīšu adi gabadibbīšu arṣip ušeklil eli mahrî ussim ušerrih narîya alṭur ina qerebšu aškun rubû arkû anhūssu luddiš u narîya līmurma lilsi šamna lipšuš nīqa liqqi ana ašriša lutēr Aššur bēlu rabû u Ištar bēlat Nina ikribīšu išemmû ina tāhāzi ša šarrāni ašar taqrubte ammar libbūšu ušamṣâšu  {ITI}x UD.x.KAM₂ līmu Aššur-lākīnu-ubāša
