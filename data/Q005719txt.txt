riao/Q005719
Aššur-uballiṭ iššak Aššur mār Eriba-Adad Eriba-Adad iššak Aššur mār Aššur-bel-nišešu Aššur-bel-nišešu iššak Aššur mār Aššur-nerari Aššur-nerari iššak Aššur mār Aššur-rabi Aššur-rabi iššak Aššur mār Enlil-naṣir Enlil-naṣir iššak Aššur mār Puzur-Aššur iššak Aššur Aššur-uballiṭ šakin Enlil iššak Aššur ana balāṭišu u šalām ālišu x-x ša Alu-eššu ša ina pāni ikkīdi epšuni umā ina qabal āli ištaknuni ša Puzur-Aššur abī rubāʾu ina pāni ēpušuni ēnahma ištu uššēšu adi gabandibīšu ēpuš u sikkatī aškun rubāʾu urkiʾu enūma bītu šuātu ennuhma eppuš Aššur Adad u Bel-šarri ikribīšu išemmeʾū u sikkatī ana ašriša lutēr Muhur-ilani limmu Enlil-mudammiq
