riao/Q006687
Šulmanu-ašared šarru dannu šar māt Aššur mār Adad-nerari šarru dannu šar kiššati šar māt Aššur mār Šamši-Adad šar kibrāt erbetti Šamši-ilu tartānu kī ana Ša-imerišu ilkuni maddattu ša Hadiyani Ša-imerišuaya kaspim hurāṣim erîm erši šarrūtišu nēmattu šarrūtišu mārassu itti nudunniša maʾdî makkūr ēkallim lā māni amhuršu ina tayyartiya tahūmu šuātu ana Ušpilulume šar Kummuhaya addin mannu ša ultu qāt Ušpilulume mārīšu mārātišu ēkimu Aššur Marduk Adad Sin Šamaš ana dīnišu lū lā izazzū pīti upnīšu lā išemmeʾūšu māssu kī libitti lušabbirū urruh mimma ina muhhi šarri lā imallik ikkib Aššur iliya Sin āšib Harran
