riao/Q005750
enūma dūr Alu-eššu rabâ ša mūlê ša pān ṣēra ša ištu dūri rabê ša Libbi-ali ana sihirti Alu-eššu adi nāri ša Puzur-Aššur abī šarri ālik pāniya ina pāna ēpušu dūru šâtu Aššur-bel-nišešu abīma ulabbissu itūr ēnahma Eriba-Adad_I iššak Aššur abīma šarru ālik pāniya adi abullīšu u asāyātēšu ašar ikšir ašar ulabbissu dūra maqta ištu uššēšu adi gabadibbīšu ēpuš dūru šū ēnahma ihdabit Adad-nerari iššak Aššur anhūssu uddiš anša akšer maqta ištu uššēšu adi gabadibbīšu ēpuš 14 libitti ina nalbaniya rabê ukebber u narê aškun narê ša abbīya itti narêyama aškun ana arkât ūmē rubû arkû enūma dūru šū ušalbaruma ennahu anhūssu luddiš šumī šaṭra narêya u timmēnīya ana ašrišunu lutēr Aššur ikribēšu išemme {ITI}x UD.x.KAM līmu Itti-ili-ašmašu
