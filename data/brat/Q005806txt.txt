riao/Q005806
Šulmanu-ašared šakni Enlil iššak Aššur šarram dannu šar kiššati nišī utul abrāti pāqid Ekur baʾʾīt ilāni šadî Nunnamnir kāšid multarhī mušeknišu nagab huršānī ša ana šiddī naskūti ummān Quti unaʾʾilu kī šūbi kāšid Lullumi u Šubari dāʾiš mātāt yābī eliš u šapliš mār Adad-nerari šakni Enlil iššak Aššur mār Arik-den-ili šakni Enlil iššak Aššurma enūma bīt Ištar bēlat Nina bēltiya dūru u siqqurratu ina rībi ēnahūma ihṭabtū siqqurrata šâti ištu uššēša adi gabadibbīša ēpuš x Ištar bēltiya anšūssunu unekkir maqta ištu uššēšu adi gabadibbīšu ēpuš bāb x x x ēpuš narêya u timmēnīya aškun x Ištar ikribēšu išemme munekkir šiṭriya u šumiya x Adad ina beriq lemutte māssu libriq ana mātišu hušahhī liddi
