riao/Q004618
ālāni ša Arame Urarṭaya adi rēš ēni ša Idiqlat adi rēš ēni ša Puratti akšud ina 16 palêya Kullar attabalkat Munna Allabria Parsua Abdadanu Haban Namur Tugliaš qātī ikšud ina 17 palêya Puratti ēbir maddattu ša šarrāni ša Hatti amhur ana šadê Hamani ēli gušūrē erēni akkisī ana āliya Aššur ubla ina tayyartiya ša ultu Hamani 1 šūši 3 rīmē dannūte šūt qarnī gitmālūte ina Zuqarri ša šēpī ammâte ša Puratti adūk 4 balṭūti ina qāte aṣbat ina 18 palêya x x x x x x x x x x kiššūtiya x x eli Que altakan x x x x x x x x x attumuš x x x x ālāni ša Hazaʾ-ilu x x x x x x x x Dababu Malaha x nābili ṣābīte akšud x appul aqqur x lultame tanatti lītīya litasqar kīma anākuma narê ša šarrāni mahrûti šamna apšuš nīqa aqqu ana ašrišunu
