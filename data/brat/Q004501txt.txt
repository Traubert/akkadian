riao/Q004501
Aššur bēlu rabû šarru gimrat ilāni rabûti x bēl mātāti Enlil ṣīru abu ili x Ea šar apsî bēl nēmeqi hasīsi x Adad gešru šūturu bēl hegalli x Šamaš dayyānu šamê u erṣetim mumaʾʾer gimri ilāni rabûti mušimmū šīmāti mušarbû šarrūt x Aššur-naṣir-apli rubû naʾdu pālih ilāni rabûti ušumgallu ekdu kāšid ālāni u huršānī pāṭ gimrišunu šar bēlē mulaʾʾiṭ ekṣūte āpir šalummate lâdiru tu-qu-un-ti uršanu lā pādû murīb anunte šar kal malkī bēl bēlē utullu šar šarrāni išippu naʾdu ša ina siqri Aššur u Ninurta ilāni rabûti nišī baʾūlāt Enlil iltaprū gimirta agâ ṣīri ušatmehu x Aššur-naṣir-apli šar dannu nibīt x eṭlu qardu ša ina tukulti Aššur x x x mātāt x x x mātāti x x ultu eli lā šarru ša šūši {ID₂}hi-rit ša {URU}x
