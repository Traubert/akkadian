riao/Q005730
Arik-den-ili šarru dannu šar māt Aššur bāni bīt Šamaš ayyakki ṣīri ana ūmē bāšûti mār Enlil-nerari šar māt Aššur mār Aššur-uballiṭ šar māt Aššurma enūma aššum ešēr ebūri mātiya epēš bīti šâtu akpudu ina parak Šamaš ašri šaqî ša ina mahra purussû māti ašaršu idânu inanna ana tubki u karmi itâru itâtišu ešret nišī ša iṣbatama irmâ ahbut išdīšu ina limme Berutu x x x mār Eriba-Adad šar māt Aššur ukīn ana arkât ūmē rubû arkû enūma bīt šū īnahuma uddašu narêya šamna lipšuš nīqa liqqi ana ašrišunu lutēr Šamaš ikribīšu išemme ša narêya unakkaruma ana sikipti imanû Šamaš bēlī šarrūssu liskip ana mātišu hušahha liddi
