riao/Q005646
x x anāku Šamši-Adad šar kiššati ušassikšuma x x meš sar x u ziqqurratam x x x Šamši-Adad dannum šar kiššati šakin Enlil iššiʾak Aššur narām Ištar bītum Emenue ša ina qaqqar Emašmaš bītim labīri ša Man-ištušu mār Šarru-ukin šar Akkade īpušu īnahma bītam ša ištu šulum Akkade adi šarrūtiya adi ṣabāt Nurrugi 7 dārū ītiqūma ina šarrāni ālikūt pāniya šar manāma lā īpušuma am ra x x x x {d}x x x x x x x x x x x meš sar x u ziqqurratam qātam eššam rabiʾam ša eli pān qadmi erṣeti nēpešušu rabû naklu lū ēpuš bītum ša kīam mimmûšu šuklulu šarram mannama ana Ištar ina Ninuwa lā īpušu bītam šâti sippīšu ušziz ziqqurrassu ullî rabîš ušaklilšuma Ekituškuga huruš niṣirtiša šumšu abbi narê Man-ištušu u temmēnīšu unakkiruma ana maškanišunuma lā utērrušunūti narêya u temmēnīya x x ana idi narêšu u temmēnīšu lū aškun ana šâti Ištar bēltī palâm eddēšâm lū išrukam ahrētiš ūmī labāriš bītum šarram ša Enlil inabbûšu inūma Ekituškuga ša anāku ēpušu ītanhuma uddašu kīma anāku narê u temmēnī ša Man-ištušu lā unakkiru narêya u temmēnīya ā unakkir ana maškanišunuma litēršunūti šumma šarram šū ikšiṭma narêya u temmēnīya ušassikma ana ašrišunu lā uterrušunuti narêšuma u temmēnīšu ištakkan šarram šū ša eli ilāni u šarrāni marṣu īteppeš Šamaš dayyānu rabû ša šamê u erṣeti kīma šāriku bēl dāmī ana qāt šarri bēl lemuttišu limallišu Ištar bēlat Ninuwa šarrūssu u palâšu līṭeršuma ana šanîm liddin
