riao/Q005843
Tukulti-Ninurta šar kiššati šarru dannu šar māt Aššur šar šarrāni bēl bēlī šar kibrāt 4 kāšid multarhī lā māgirīšu zāʾerūt Aššur dāʾiš Uqumani u Paphi pušuq huršānī nēʾir malkī ša Quti adi Mehri museppih ellet Šubari adi pāṭ gimri itti mātāt Nairi nesût padāni adi pāṭ Makan ṣābit kibrāt 4 eliš u šapliš mār Šulmanu-ašared šar māt Aššur mār Adad-nerari šar māt Aššurma ūma x x anhūssu unekkir ešretišu ušensik x x-ta ištu uššēšu adi gabadibbīšu ušeklil u narêya aškun rubû arkû anhūssu luddiš šumī šaṭra ana ašrišu lutēr Aššur ikribēšu išemme munekkir šiṭriya u šumiya Aššur bēlī šarrūssu liskip šumšu zēršu ina māti luhalliq
