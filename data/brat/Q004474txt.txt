riao/Q004474
Aššur bēlu rabû šar gimrat ilāni rabûti Anu šar Igigi u Anunnaki Bel mātāti Enlil ṣīru abu ilāni bānû ēpušma Ea šar apsî bēl nēmeqi hāsisu Sin eršu šar agê šaqû namrīri Adad gešru šūturu bēl hegalli Šamaš dayyānu šamê u erṣetim mumaʾʾer gimri Marduk apkal Bel tîrīte Ninurta qarrād Igigi u Anunnaki Nergal gitmālu šar tamhāri Nusku nāši haṭṭi ellūte ili multālu Ninlil hīrti Enlil ummi ilāni rabûti Ištar rēštīti šamê u erṣeti ša parṣī qardūte šuklulat ilāni rabûti mušimmu šīmāt māti mušarbû šarrūti Aššur-naṣir-apli rubû naʾdu pālih ilāni rabûti ušumgallu ekdu kāšid ālāni huršānī pāṭ gimrišunu šar bēlē mulaʾʾiṭ ekṣūte āpir šalummate lā ādiru tuqumti uršanu tizqāru lā pādû murīb anunte šar kal malkī bēl bēlē utullu šar šarrāni išippu naʾdu nibīt Ninurta qardi kašūš ilāni rabûti mutēr gimilli šarru ša ina tukulti Aššur u Šamaš ilāni tiklēšu mēšeriš allikuma šadâni šapṣūte u malkī nakirēšu kīma qanî api uhaṣṣiṣu kullat mātātišunu ana šēpīšu ušekniša zānin nindabê ana ilāni rabûti rubû kēnu ša ana šutēšur parṣē ēkurrāti mātišu pitqudu kayyāna ša epšēt qātīšu u nadān zībīšu ilāni rabûti ša šamê u erṣete irāmūma šangûssu ina ēkurrāti ana dāriš ukinnu kakkīšunu ezzūte ana širikte bēlūtešu išrukū šalummat kakkīšu melam bēlūtišu eli šarrāni ša kibrāt erbetti ušarrihūšu nakrūt Aššur pāṭ gimrišunu eliš u šapliš ištananuma bilat u maddatta elišunu ukīnu kāšid ayyābūt Aššur šarru dannu šar māt Aššur mār Tukulti-Ninurta iššak Aššur ša kullat zāʾirīšu inīru ina gašīšī urettû pagar gērîšu mārū ša Adad-nerari šakkanakku ilāni rabûti ša sikipti lā māgirīšu iltakkanuma ipēlu gimra liblibbi ša Aššur-dan ša māhāzī upattu ukinnu išrēti ina ūmešuma ina pî ilāni rabûti šarrūti bēlūti kiššūti uṣṣâ šarrāku bēlāku nâdāku ṣīrāku kabtāku šurruhāku ašaredāku uršānāku qarrādāku lābāku u zikarāku Aššur-naṣir-apli šarru dannu šar māt Aššur nibīt Sin migri Anim namad Adad kaškaš ilāni anāku kakki lā pādû mušamqit māt nakrīšu anāku šarru lēʾû x
