riao/Q004632
Šulmanu-ašared šar kiššati šar māt Aššur mār Aššur-naṣir-apli šar māt Aššur mār Tukulti-Ninurta šar māt Aššur kāšid ultu tâmdi rabûti ša Amurri ša šulme Šamši adi tâmdi ša Kaldi ša Marratu iqbûšini lū apēl enūma dūr āliya Aššur mahrû ša Tukulti-Ninurta mār Šulmanu-ašared ina pān ēpuš anhūssu unakkir dannassu akšud ultu uššēšu adi gabadibbīšu arṣip ušaklil eli mahrî ussim ušarrih narîya u temmēnīya aškun rubû arkû anhūssu luddiš šumī šaṭra ana ašrišu lutēr Aššur ikribēšu išemme šumu šalhê munarriṭ kibrāti
