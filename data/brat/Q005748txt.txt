riao/Q005748
enūma kisirtu ša ištu ēkallāti adi tallakāti ša ina pāna Aššur-uballiṭ abī ēpušu ina rēš kirâti ša Libbi-ali nahlu nahhasu ina mišliša ibtuqušimma ētiqū ana uzzi mê dannūte nuhhi nahla nahhasa ina agurrī u kupri lū aksir 3 nahīrī ābilūt mê aškun mû ušanniʾma ina agurrī u kupri unessi u₂-x x x x ina am-mi-x x x urappiš ib-x ašpuk x x x x KU u₂-x u narêya aškun ana arkât ūmē rubû arkû enūma kisirtu u nahīrī ša libbišunu ennahuma uddašu šum Aššur-uballiṭ abiya u šumī šaṭra ana ašrišu lutēr Aššur ikribēšu išemme ša šum Aššur-uballiṭ abiya u šumī šaṭra ušamsaku Aššur bēlu rabû šarrūssu liskip šumšu zēršu ina māti luhalliq Ištar bēltī abikti mātišu liškun
