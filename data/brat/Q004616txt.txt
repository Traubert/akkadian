riao/Q004616
x x Šamaš dayyānu šamê u erṣete mumaʾʾer gimri Nergal gitmālu šar tamhāri Nusku nāši haṭṭi elleti ili multālu Ninlil hīrat Enlil ummi ilāni rabûti ilāni rabûti mušimmu šīmāti mušarbû šarrūtiya Šulmanu-ašared šar kiššat nišī rubû iššak Aššur šarram dannu šar kullat kibrāt erbetti Šamšu kiššat nišī murtēdu kalîš mātāti mār Aššur-naṣir-apli iššakku ṣīru ša iššiakkūssu eli ilāni iṭībūma mātāti napharšina ana šēpīšu ušeknišu nabnītu ellūtu ša Tukulti-Ninurta ša kullat zāʾirīšu inēruma ina šurrat šarrūtiya ša ina kussâm šarrūti ūšibu narkabāti ummānīya adkî ina nērebe ša Simesi ērub Aridu āl dannūtišu ša Ninni akšud ina 1 palêya Puratti ina mīliša ēbir ana tâmdi x 2 būrī ina Zuqarri ša šēpī ammâte ša Puratti adūk ina 20 palêya 20-šu₂ Puratti ēbir šarrāni ša Hatti kalîšunu ittiya adkî Hamanu ittabalkat ana ālāni ša Kati Quaya attarada Lusanda Abarnani Kisuatni ālāni dannūti adi ālāni ana lā māni ultu rēš ālānišu adi qanni ālānišu akšud dīktašunu adūk šallassunu ašlula 2 ṣalam šarrūtiya ēpuš tanatti kiššūtiya ina libbi alṭur ištēn ina rēš ālānišu 2-u₂ ina qanni ālānišu ina rēš tâmdi azqup līti u danāni eli Ga?-u?-e altakan enūma dūru āliya Aššur mahrû ša Kikkia Puzur-Aššur Ikunu mār Eriši Naram-Sin DUMU {m}MAN-aš-šur 2 līm 1 narkabāti 5 līm 2 mē 42 pēthallu ana emūqī mātiya akṣur šum dūri rabê ša melemmušu mātu katmu 10 libnāti šapassu āṣiāt 20 libnāti rapšāt
