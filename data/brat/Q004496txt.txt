riao/Q004496
ēkal Aššur-naṣir-apli šarri danni šar kiššati šar māt Aššur mār Tukulti-Ninurta šarru dannu šar kiššati šar māt Aššur mār Adad-nerari šar kiššati šar māt Aššurma kāšid ultu ebertān Idiqlat bēl Labnani u Tamti-rabiti ša Amurri ša šulmu šamši Hatte ana sihirtešu qāssu ikšudu ultu rēš ēni Subnat bēl Urume rapaštu mātāt Nairi ana pāṭ gimriša apēl Laqe ana sihirtiša akšud Suhi bēl Rapiqi ana šēpīya ušekniši ultu nērebī ša Habruri bēl Gilzani ultu nērebē ša Babite bēl Namri ana nišī mātiya amnu ultu ebertān Zaba-šapliti bēl Til-Bari ša ellān Zaban bēl Til-ša-Zabdani u Til-ša-Abatani Hirimu Harutu birāte ša Karduniaš ana miṣir mātiya utēr x x x x x
