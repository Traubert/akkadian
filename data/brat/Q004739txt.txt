riao/Q004739
x x x x x x x x x x x x x x x x x x x danna x x x x x x x-x-nu-ti ina tayyartiya x x x-x āl šarrūtišu adi x ālāni ša limētušu ultu pān rašubbat kakki Aššur ekdūte u epēš tāhāziya danni ša kīma x x x tayyāru lā īdû ālānišunu umaššerūma ana {URU}x x x āl dannūtišunu ērubū arkišunu arteddî 6 mē 50 tidūkišunu adūk 30 pēthallašunu 1-it narkabat itti makkūrišunu būšašunu alpīšunu ṣēnīšunu ēkimšunūti ālānišunu appul aqqur ina išāti ašrup ina 5 gerriya šanûtēšu ana Karduniaš lū allik Zaban ēbir Ebih abbalkit Turnat ina mīliša ēbir {URU}qa-i-x-na Padnu Makurrete 3 ālāni āl šarrūtišu adi 2 mē 50 ālāni ša limētušunu appul aqqur ina išāti ašrup Hašimur abbalkit Marduk-balatṣu-iqbi šar Karduniaš namurrat Aššur bēliya ishupušuma u epēš tāhāziya danni ša munehha lā īšû iplahma ina mušīte sālimti x x Gannanate āl dannūtišu umašširma ana šūzub napšātišu ana Nemetti-šarri ērub arkišu arteddî dīktīšu adūk narkabātišu pēthallušu unūt tāhāzišu ēkimšu ina qereb ālišu mithuṣu lū aškun diktū ina abulšu adūk kirâtišu akšiṭ 2 mē 45 ālāni ša limētušu appul aqqur ina išāti ašrup ana Deri lū allik Deri māhāzu rabâ ša kīma kiṣir šadê šuršuda išdašu a-x x x la um-ma-na-ti-ia āl x x x bu āla šuātu almi akšud Anu-rabu Nana Šarrat-Deri Mar-biti-ša-pan-biti Mar-biti-ša-birit-nari Burruqu Gula Urkitu Šukanaya Ner-e-tagmil Sakkud ša Bube ilāni āšibūt Deri adi makkūršunu x x x x Marduk-balatṣu-iqbi x x x x ēṭiršuma x x x x x x x x-ma ana epēš qabli u tāhāzi ina irtu ummāniya itbâ {m}{d}x-x-x adi ummānāti bēl-hīṭī ša ittišu balṭūssunu ina qātī uṣabbit ina Ninua āl tuklāteya ina x-ia lū ar-x-x balṭūssunu x x x x x u₂-bal-x maškīšunu akūṣ x x x lu x x ina 6 gerriya ana Karduniaš lū allik Zaban ēbir Ebih abbalkit Turnat ina mīliša ēbir Baba-aha-iddina x-ni ittišu ina {URU}ni-bu-x ēsiršu āla šuātu ina pil-ši u nāpili simmilti akšud Baba-aha-iddina adi urigalli ālik pānišu mārīšu mārātišu sekrēt ēkallišu x x.MEŠ-šu balṭūti ina qāti uṣabbit x x x-šu u ēkal x annakim parzilli abāri x x abnī šadî nasqūte abni x saʾarāte x hušê siparrī x x DI x x parzilli maški pīri šinnu pīri {GIŠ}x {GIŠ}KU x x i x elammakku tatīdu erši šinnu ušī kakki ša kaspi hurāṣi uhhazuma aqrū hišihti šarrūti itti šallat mātišu maʾatte ana lā māni alqâ ina ūmišuma
