riao/Q006013
Aššur-dan šarru dannu šar kiššati šar māt Aššur nibīt Aššur ša x ultu ulla Aššur šumšu ibbû ša x u agâ ṣīru ušatmehu ša x ana šarrūt x māt Aššur rabîš ukīnušu  mār Tukulti-apil-Ešarra šar kiššati šar māt Aššur mār Aššur-reša-iši šar kiššati šar māt Aššurma  ina šurrat šarrūtiya ina mahrê palêya ša ina kussâm šarrūte rabîš ūšibu x ummānāti Iausaya ēliʾu x ana emūq ramānišunu ittatkilu x šunu ūbilū ina tukulti Aššur bēliya x narkabāti ummānīya adkî ištu Ekal-pi-nari x maškanātešunu ahbut x dīktašunu maʾatta adūk sitātešunu uqatta x alpīšunu immer ṣēnīšunu ana lā māni ašlul x ālānišunu mārīšunu ina išātī ašrup šallassunu kabitta ištu libbi Arimi ušēli x  x ša ištu tarṣi Šulmanu-ašared šar māt Aššur abiya nišē māt Aššur x x u duʾaki igmurūni kullat mārīšunu mārātišunu ana kaspī ipšurū ina siqir Aššur bēliya ana hubtāni lū ahtabta dīktašunu maʾatta lū adūk šallassunu būšīšunu makkūršunu alpīšunu immer ṣēnīšunu ašlula ana āliya Aššur ubla x-li Ruqahu Zaba ša {KUR}x-x  x Iahanu Arumu ša kutal Pi-x x ša ištu tarṣi Aššur-rabi šar māt Aššur abiya ālāni ša šiddī mātiya x ana ramānišunu uṣabbitūni narkabāti ummānāti adke x x dīktašunu maʾatta adūk ālānišunu appul aqqur ina išātī ašrupu šitāt ummānātešunu ša ištu pān kakkīya ipparšidūni ištu x adi Halhalauš ša Sa-x-zi arkišunu arteddî dīktašunu maʾatta adūk šallassunu makkūršunu ašlul sitātešunu assuha ina x x x ana miṣir māt Aššur amnûšunūti  ina qibīt Aššur bēliya ana Katmuhi lū tallik Šara-x x appul aqqur ina išātī ašrup Kundibhale šar Katmuhi ina qabli ēkallišu qātī lū ikšudu x siparrī annakī abni šadê šūquru x x.MEŠ-šu šallassu kabitta ana āliya Aššur ubla x-silla amēli dāgil pāni ša ramāniya ina kussî bēlūtīšu ušēšib Kundibhale šar Katmuhi ana māt Aššur ubla ina Arbail lū akūṣ maškašu dūram ša x-naš uhallip  ina qibīt ša Aššur bēliya dakût ummānāteya aškun Musraya ša ittiya ikkiruni akšud ālānišunu appul aqqur ina išātī ašrup šallassunu ana lā mīni ušēṣâ ana āliya Aššur ubla  x-e ša Aššur bēliya ša ištu tarṣi x maddattu ana Aššur bēliya iklû ina tukulti Aššur bēliya u urigalli ālik pāniya x ana ramāniya lū amnu x bēl uzna rapašta iqīš x bēlūtiya ša dārâte x x ilāniya bīt Aššur bīt Šamaš x uššē ēkalliya addi  ina qibīt Aššur bēliya ana Kirriuri lū allik Šuhu {URU}x Simerra Lu-x ālāni ša Kirriuri lū akšud šallassunu būšīšunu makkūrīšunu alpīšunu ṣēnīšunu ušēṣâ ana āliya Aššur ubla ilānišunu kī qīšūte ana Aššur bēliya lū aqīš x ša ašša ana Aššur bēliya lū aqīš  nišē māt Aššur anhāte ša ištu pān sunqi bubūte hušahhi ālānišunu bītātišunu ušerunni ana mātāt šaniāte ēliʾūni utērašunu ālānišunu bītātišunu naṭûte ušaṣbit šubtu nēhtu ušbu ēkallāti ina šiddī mātiya arṣip epinnī ina šiddī mātiya arkus šeʾu tabkāni eli ša pāna ušāter atbuk sisê ṣimdāt nīrī x ana emūq māt Aššur arkus  Ninurta u Nergal ša šangûti irammū būl ṣērī ušatlimūnima epēš buʾʾuri iqbûnimma 2 šūši nēšē ina qereb x ina narkabtiya patûte ina šēpīya lasamāte ina pašhi adūk 1 līm šeš mē rīmī adūk 2 puhāl rīmī dannūte ina šubte uṣabbita 56 pīrī adūk   enūma Ekallu-eššetu ša Baltil ša ina pān x iššak Aššur mār x iššak Aššurma rubû ālik pāniya ēpušu ēkalla šuʾātu ēnahma anhūssa unekkir ašarša umessi dannassa akšuda ištu uššēša adi gabadibbēša arṣip ušeklil eli mahrīti ussime ina ūmešuma Aššur-dan iššak Aššur mār Tukulti-apil-Ešarra iššak Aššurma x ana muhhiša iš-x x dalāti ašūhi ṣīrāte ēpuš ina bābātīša urettê narêya alṭur ina qerbiša aškun rubû arkû ina šarrāni mārēya ša Aššur inabbûšu anhūt ēkallim šuāti luddiš x šumī šaṭra ana ašrišu lutēr Aššur ikribīšu išemme x ša narêya u šumī šaṭru ipaššiṭuma šumšu išaṭṭaru x īnīšu likkalmušu x x sunqu hušahhu bubūtu ana mātišu liddi  {ITI}x UD.x.KAM līmu x-dannani ša pān ēkallim
