riao/Q004506
x kāšid x ištu nērebī ša Habruri adi Gilzani ultu rēš ēni Subnat adi Šubre Nerbi ša bētānî qātī ikšud Laqe ana pāṭ gimriša Suhi adi Rapiqi ana šēpīya ušekniša ultu nērebē ša Babiti adi Hašmar Zamua ana sihirtiša ištu ebertān Zaba-šupali adi Til-Abari ša ellān Zaban adi Til-ša-Abatani u Til-ša-Zabdani Hirimu Harutu birāte ša Karduniaš ana miṣir mātiya utīra ina mātāti u huršānī ša apēlušunūti x x x x x ušēṣâ ana āliya Aššur ubla bīt Sin u Šamaš ilāni rabûti bēlīya x x-ni ālik pāniya ina pāna ēpušu bītu šū ēnahma ašaršu umessi dannassu akšud ultu uššēšu adi gabadibbīšu arṣip ušeklil šubat Sin u Šamaš ilāni rabûti bēlīya ana eššūte ina libbi addi Sin u Šamaš ana libbi ušērib narâ alṭur ina bītišunu aškun x x x x
