riao/Q005988
Aššur bēlī rabû šarru gimrat ilāni rabûte x šar šīmāti abu ilāni x x Ea x šar apsî x x ilāni šaqûtu ša x ina tukulti x nišī x x Marduk-nadin-ahhe šar māt Akkad x 1 līm ummānāt {KUR}x x šap-x 4 līm šallassunu issuhā ana māt Aššur ušērida x i-x ana {KUR}x x x {KUR}x u x x Kislimu x ina ma-ti-x ina šattimma šiāti ina Duʾuzu {URU}x ša Muški x x ina Simanu limme Aššur-x li-ib-x-ki.MEŠ x bīt Anim u Adad ana epēši ana Libbi-ali ubla ina šattimma šiāti ina Simanuma x na-a-ku-ša₂.MEŠ x Himme u {KUR}x ihtabbat ina šumīma šiāti ina Kislimu x x x x x ištu eli Habur Harki adi Kargamiš ša Hatte ihtabbat arkišunu ina eleppēti dušê Puratta lū ēbir x x ina šattimma šiāti ina Simanuma harrāna ša Arime ina Šaṣiri ša pāhāt {URU}x x x x imtahaṣ ina šattimma šiāti ina Duʾuzu harrāna ša Arime ina {URU}x x x ša {KUR}x x x amhaṣ ina Ayyaru limme Aššur-rem-nišešu Tur-x-ta Muṣri iktašad ina šattimma šiāti ina Šabaṭu narkabāti u x-ka.MEŠ ištu Libbi-ali illikuma x-indišula u x-sande ālāni ša pāhāt Dur-Kurigalzu iktaldu Kadašman-Buriaš mār Itti-Marduk-balaṭu šakin mātatišunu iṣṣabtu ina šattimma šiāti ina Ayyaru harrāna ša Arime ina Pauza ša šēp Kašiyari imtahaṣ ina šattimma šiāti ina Simanuma harrāna ša Arime ina rīš Nabula x imtahaṣ ina šattimma šiāti ina Simanu ṣābī ša Muṣri x ittasah ina šattimma šiāti ina Simanuma harrāna ša Arime ina {URU}x-ti-bu-a ša eli Idiqlat imtahaṣ ina šattimma šiāti ina Abu harrāna ša Arime ina ālāni ša Lišur-ṣala-Aššur ša pāhāt Šinamu imtahaṣ ina šattimma šiāti ina Simanuma Šu-x-ra ša Hanigalbat ittasha Hulza ša qabalti Kašiyari u Ereša ša Habhu ukallūni iktašad 3 līm šallata ultēṣia ina šattimma šiāti ina Ululu harrāna ša Arime ina Murarrir ša Šubre imtahaṣ ina šattimma šiāti ina Arahsamnu Arama ištu Mahirani adi Šuppa ša Harrani ihtabbat x Kislimu limme Ili-iddina harrāna ša Arime ina Magrisi ša Iari imtahaṣ ina šattimma šiāti ina Simanuma harrāna ša Arime ina Dur-Katlimmu imtahaṣ ina šattimma šiāti ina Simanuma Arama ina tarṣi Sangarite ša kišād Puratte imtahaṣ ina šattimma šiāti ina Simanuma harrāna ša Arime ina x-te imtahaṣ ina šattimma šiāti ina {ITI}x harrāna ša Arime ina Gulguli amhaṣ x-at-x-ṣi-ka Hani x ina šattimma šiāti ina Arahsamnu x-x-iz adi mašqê x ina Arahsamnuma harrāna ša Arime x x bunnannî x x ša ur-ʾa-x x Ninurta u Nergal ša šangûssu irammū buʾʾur ṣēra ušatlimūšuma ina eleppēti ša Armadaya irkab nāhira ina Tamti-rabite idūk rīmī rīmtī šūturūte ina Araziqi ša pān Hatte u ina šēp Labnani idūk mūrī balṭūte ša rīmī uṣabbita sugullātešunu ikṣur pīrī ina qaštišu ušamqit pīrī balūṭe uṣabbita ana ālišu Aššur ubla 2 šūši nēšē ina libbišu ekdi ina qitrub meṭlūtišu ina narkabtišu pattūte ina šēpīšu ina pašhi idūk nēšē ina narʾamte ušamqit huršānū šaqûtu epēš buʾʾurišunu iqbiʾūnišu ina ūmāt kūṣi halpê šurīpi ina ūmāt nipih Šiltahu ša kīma erîm iṣṣūdu ina Ebeh Uraše Azameri Ankurna Pizitta Udzagiš Kašiyari šadâni ša māt Aššur Hana šiddī Lulume u šadâni ša mātāt Nairi armē turāhī nālī yaʾelī ina sadīrāte utemmeh sugullātešunu ikṣur ušallid maršīssunu kīma maršīt immer ṣēni imnu nimrī midinī asī 2 šah qanê lurmī idūk serrēmū u ṣabâtu barbarī simkurrī ušamqit burhiš tāmarāte tešēnī tamkārī išpur ilqeʾūni tāmarāte ikṣur ušallid sugullātešunu nišī mātišu ušebri pagūtu rabīta namsuha amēli nāri umāmī ša Tamti-rabite šar Muṣre ušēbila nišī mātišu ušebri sītet umāmē maʾdî u iṣṣūrāt šamê muttaprišā buʾʾur ṣēra epšēt qātīšu šumīšunu itti umāmē annê lā šaṭru minûssunu itti minûte annīte lā šaṭru ēzib mātāte kišitti qātīšu harrānū nakirē mādātu ša eqli ṭābi ina narkabtišu u marṣa ina šēpīšu arkišunu ittallakuma dabdâšunu iškunū itti epšētīšu annâte lā šaṭir mātātu ša kiššat nišī ištu Babili ša māt Akkadi adi Tamti-elenite ša Amurri u tâmti ša bīt abūsāte ša ēkalli bēlūtiya ša rīš hamiluhhi u tamlīʾa qalla ša ennahuma ištu uššēšu adi gabadibbīšu ēpuš bīta šahūri ša Eriba-Adad u tamlīʾa rabâ ša pān iltāni ša Aššur-nadin-ahhe šar māt Aššur ēpušū ennahuma ēpuš harīṣa ša āliya Aššur ša iʾabtuma eperū imlû ištu Abul-tabira adi Bab-Idiqlat ahruṣ dalāt Abul-tabira mašrâte unekkir dalāt ašūhi ṣīrāte ēpuš ina meser siparri urekkis dūru rabâ ša āliya Aššur ana sihirtišu ana eššutte arṣip šipik eperū ana limētišu ana elēnu ašpuk ēkal erēni ēkal taskarinni ēkal buṭni ēkal ṭarpeʾe ina āliya Aššur ēpuš 2 nāhirē arbaʾu burhiš arbaʾu nēšē ša atbari 2 aladlammû ša parūte 2 burhiš ša pīli peṣê abnima ina abullīšunu ušezziz nāri ša Aššur-dan šar māt Aššur ihrû rēš nāri šâti iʾabbitma 30 šanāti mê ina libbiša ul illiku rēš nāri šâti ušešnima ahri mê ana qerbiša addi kirâti ašqup kisirta ša asaʾīte rabīte ša Bab-Idiqlat ša Adad-nerari šar māt Aššur ēpušū ēnahma iʾabbit ištu eli mê nagbiša ina kupri u agurrī 5 šēpī ulli tamlīʾa rabâ ša Ekallu-eššete ša pān kisallāte ša Tukulti-Ninurta šar māt Aššur ēpušū ana šiddī 1 šūši 3 kumāni eqli ēnahma iʾabbit ištu uššēšu adi gabadibbīšu arṣip ēkalla ina Sikkatu ša rīš hūli ša Libbi-ali arṣip ēkalla eššūta ina Saqa ēpuš ēkalla ša Apqi ša Aššur-reša-iši x x ēpušu lā ušeklil dūru x ri x a-x
