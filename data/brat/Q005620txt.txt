riao/Q005620
Ilu-šuma iššiʾak Aššur narām Aššur u Ištar mera Šalim-ahum iššiʾak Aššur Šalim-ahum iššiʾak Aššur mera Puzur-Aššur iššiʾak Aššur Ilu-šuma iššiʾak Aššur ana Ištar bēltišu ana balāṭišu bēt īpuš u pirākam dūram eššam iṣirma ana āliya bētātim azūz 2 ēnēn ina Abih šaduʾim Aššur iptiama ina ēnēn šunīti libitti dūrim albin 1 ēnum māʾūša ana Bab-Aušim imqutūnim 1 ēnum šanītum māʾūša ana Bab-Wertim imqutūnim addurār Akkadi u mārēšunu aškun erûšunu amsi ištu pāne midrim u Urima u Nippur Awal u Kismar Deru ša Ištaran adi ālim addurāršunu aškun
