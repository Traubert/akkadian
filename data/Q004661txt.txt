riao/Q004661
Šulmanu-ašared šar kiššati šar māt Aššur mār Aššur-naṣir-apli šar kiššati šar māt Aššur mār Tukulti-Ninurta šar kiššati šar māt Aššurma šabrû Aššur šurruhu rubû naʾdu mušteʾʾû ašrāt ilāni ša qereb Ešarra enūma siqqurrati Ninurta bēli rabê bēliya ša ina šarrāni abbēya ašarša lā kullumma lā nadât libnāti ina hissat libbiya ša Ea bēl uznu rupšu iqīšuni siqqurrati šuātu ina Kalhi lū ēpuš enūma Ninurta siqqurrati šuātu ēmaru kīniš lihdûni arāk ūmēya liqbi šumʾud šanātiya litasqar rubû arkû anhūssa luddiš mušarâ ana ašrišu lutēr
