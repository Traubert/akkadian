riao/Q006035
ina šadê ša mātāt Nairi ēreb Sueia attabalkat x x x ušašni ina tayyartiya ša ištu mātāt Nairi Ki-x x ina išāti ašrup x mārīšu mārātišu aššātišu makkūr ēkallišu sisêšu assuha x x x x x x  ina tukulti Aššur bēliya mātāti kalîšina pulhī usahhipšina Bi-x-x-šu ša Amme-baʾli ana eliya lū išpura mā Bialasi emūqīya ana elišu asappara arkišu x ištu Udi ana Ša-x x x na si li hi šuāte irteddêma aplišu adi bēl hīṭi x makkūršu būšīšu šallatsu niṣirti ēkallišu maʾattu ilānišu maršīssu kadrâ x ištu kīlišu ana Ninua ittabku ana eliya ublūni  kī ina kiššūtiya šūturūti ina Ninua usbakūni lū ikkirūnima ana x x x x x x asappara bēl šadî eqli namrāṣi idūkūšu kaspišu hurāṣišu makkūrišu x ublūni  {m}x-x-x-la-a šakkanakki ina ūmešuma ana eliya išpur ana mātāt Nairi šapṣāte x ana ētiq huršānišunu ihaššah libbušu ša te x lil x x ina tukulti x ina Simanu UD.1.KAM₂ limme Ili-milku ištu Ninua attumuš ana mātāt x Subnat ana Kašiyari attabalkat ana Patiškun x mar-Zamani aqṭirib ina muhhi x x libbi x lū aškun x 2 ālāni ina limētušu appul ê tibnī ša mātišu x x x x x nišī mātišu ana hubtāni lū ahtabbat dabdâšunu aškun mārīšu x x ina kakki ušamqit maʾdūte rēmu artašišu mārišu x x x x x x ana šūzub napšātišu šēpīya iṣṣabat rēmūtu aškunašu x rabûtiya ina libbi x siparrī annakim parzilli ṭābūti x x x x x sisê kūdanī ana pān rabûtiya eli x ana ramēniya ašša Amme-baʾli mar-Zamani rēmūtu aškunašu ālāni naṭûte ušaṣabit šubtu nēhtu ušēšibšunu māmīt Aššur bēliya ina muhhi ṣalam x x utammešu šumma attunu sisê ana nakrīya salāmēya tadnūni Adad ina biriqušu lemutti mātika libriq ina ūmešuma Tukulti-Ninurta ibnâ asumenīšute ṣīrūte 2 kurībē ina Ekur u₂-x-x-x x-ni ina igāre kisalmāhi ša Nunnamnir ina bāb Enpi ultēziz kaspi ša mātāt Nairi x ša Amme-baʾli mar-Zamani kišitti qātīya ša alqâ 2-ta qāta ana {d}x 1-et qāta ina ēkalliya aškun ina ūmešuma 60 iṣṣūrāti rabâti iṣṣūrāt nīqī ana Aššur bēliya aqqi  ina Tašritu UD.17.KAM₂ ištu Libbi-ali attumša ina nērebī ša {KUR} Kirriuri ērubū ištu nērebī ša Kirriuri attumuš ina libbāti Urrubnu Išrun šadê dannūti ša ina šarrāni abbīya qerebšunu x mamma ina libbi lā ēpušū u ilkakātu māt Aššur mamma lā e-x-x-ki x-x lū ērub ina qaqqari eqli namrāṣi alākma šapšāqi ašar ina šarrāni abbīya mamma ina libbi lā ēteqū ahlup ina libbi aštamdih ana ālāni ša Ladani ša Arumu u Lullu ukallūni aqṭirib 30 ālānišunu ina birti šadâni ikaššad x.MEŠ-šu₂-nu šanê x x ašlula ālānišunu appul aqqur ina išātī ašrup sitātešunu igdurū šadû marṣu iṣabtū ina šanê ūmē ina šadê Išrun lā ina narkabta lā pīthalli ittabalkitu x ina šēpīya ana šadê Išrun ašar pašqi erû šamê muštaprišu qerebšu lā iʾiru arkišunu lū ēli ultu ṣēra šadî Išrun adi Zaba-šaple arkišunu arteddî šallassunu ana lā mēni uterra rēhūtešunu ana šūzub napšātišunu Zaba-šaple x  ina Nisannu UD.26.KAM₂ ina limme Naʾidi-ili ištu Libbi-ali attumša ina mudbari assakan bêde ultu mudbari attumuš Tartara ētebir assakan bêde kīma mašil ūmē mê kullatsina ihtubû battubatte arbaʾu mē 70 būrtī uhtappi ina šēpī ina eli būrti x MAŠ₂ MAH e ta x x iddâk ina šanê ūmē ina eli būrti x MUŠ mê marru karāši lā ušabbû ištu eli būrtī ittumuš huribte aṣbat ina muhhi Tartara assakan bêde arbaʾu ūmē šiddi Tartara irtedi ina gerrišu ša šiddī Tartara 8 rīmī iddâk ina muhhi piāte ša Tartara assakan bêde mê ihtubû ultu eli piāte ša Tartara ittumuš ina libbi hamāte eqli namrāṣi arteddî ina eqli margāni nārāti atammar battubattešina būrtī uhtappiʾu mê mādāte assakan bêde mê kal ūmē u mūše ihtubû ana muhhi Idiqlat aqṭiribma maškanāte ša Utuʾ adi kaprānišunu ša šitkunū eli Idiqlat aktašad tidūkišunu adūk šallassunu maʾatta assalla ina Aṣuṣi assakan bêde ištu Aṣuṣi attumuš ina UD.3.KAM₂ ina lā ṣābit pāni lā mūdê gerri libbi qišti arteddî ana Dur-Kurigalzu aqṭirib assakan bêde ištu Dur-Kurigalzu ittumuš Patti-Enlil ētebir assakan bêde ištu Patti-Enlil attumuš ina Sippuru-ša-Šamaš assakan bêde ištu Sippuru-ša-Šamaš attumša ana rēš Puratte aṣṣabat ina Salati assakan bêde ištu Salati ittumuš ina pūt Dur-Balaṭi assakan bêde Dur-Balaṭi šēp ammâte ša Puratte ṣalî ištu Dur-Balaṭi ittumša ina Rahimme ša pūt Rapiqu assakan bêde Rapiqu šēp ammâte ša Puratte ṣalî ištu Rahimme ittumša ina eqli Kabsite ša eli Puratte assakan bêde ištu Kabsite ittumša ina āli Daiašeti assakan bêde ištu Daiašeti attumuš ina pūt Id ina rēš ēni ša kupri Aššur usmetta ša ilāni rabûti ina libbi šazzunni assakan bêde Id šēp ammâte ša Puratti ṣalî ištu Id ittumuš ina Harbe assakan bêde Harbe šēp ammâte ša Puratte ṣalî ištu Harbe attumuš ina ušalli ša eli Puratte attaggiš mê mūše kal ūmē ihtubû huribtu ša šadî ašar laššu šamme pān hitrub ugāri iṣṣabat ina šadî qaqqar ṣumāmēte assakan bêde ištu qaqqar ṣumāmēte ittumuš ina ušalli ša Hudubili ša eli Puratte assakan bêde ištu Hudubili ittumuš ina birti Zadidani Sabirete assakan bêde Sabirutu ina qabli Puratte ṣalî ištu Zadidani ittumša ina pūt Suri Talbiš assakan bêde Talmiš ina qabalti Puratte ṣalî ištu Suri ittumuš ana Anat ša Suhi aqṭirib Anat ina qabalti Puratte ṣalî ina pūt Anat assakan bêde nāmurtū mādāte ša Ili-ibni šakin Suhi 3 bilat kaspi 20 manê hurāṣi nēmatti šinni 3 pitnī šinni 18 libittū ša annakī 40 kablāte ša meskanni erši meskanni šeš paššurī ša meskanni narmaktu siparri lubultu kitû lubultu birmē argamannu alpī immerī akalī šikarī amhuršu ištu Anat ittumša ina Maškite assakan bêde ištu Maškite ittumuš ina Harada assakan bêde Harada šēp ammâte ša Puratte ṣalî ištu Harada ittumuš ina Kailete assakan bêde ištu Kailete ittumuš ana Hindani aqṭirib 10 manê hurāṣi liqtu 10 manê kaspi 2 bilat annakī 1 bilat murru 1 šūši BAD.MEŠ siparri 10 manê ṣadīdu 8 manê guhlu 30 tāmarāte 50 alpī 30 imērī 14 iṣṣūrāti rabâti 2 mē immerī akalī šikarī tibnī kissutū nāmurtū ša Amme-alaba Hindanaya attahar assakan bêde Hendanu ina šēp ammâte ša Puratte ṣalî ina dayyalātešu ša huribte lurmē iddâk mārī lurmē iṣṣūrāt ina qāt uṣabbita ina dayyalātešu ša šiddī Puratte ayyalī iddâk mārī ayyalī ina qāt uṣabbita ištu Hindani ittumuš ina šadî ša rēš Puratte ina kalappāte x x x parzilli lū u₂-pe-eṣ-ṣi-id i-ta-bal-kat₂ ina Nagiate assakan bêde ištu Nagiate ittumuš ana ušalli ša Aqarbani aqṭirib 2 mē immerī 30 alpī ê tibnī akalī šikarī nāmurtū ša Mudadda Laqaya attahar assakan bêde ištu Aqarbani ittumša ina Ṣupri at-ta-iš 2 mē immerī 50 alpī akalī šikarī ê tibnī nāmurtū ša Hamataya Laqaya attahar kīma mašil ūmē attumuš ina Arbate assakan bêde 2 mē immerī 30 alpī akalī šikarī ê tibnī nāmurtū ša Harani Laqaya attahar ištu Arbate ittumša ina eqli kaṣî assakan bêde ištu eqli kaṣî ittumuš ana Sirqi aqṭirib 3 manê hurāṣi 7 manê ṣarpū kaspi x bilat annakī 40 diqārī siparri 1 bilat murru x mē immerī x mē 40 alpī 20 imēr 20 iṣṣūrāt akalī šikarī ê tibnī kissutū nāmurtū ša Mudadda Sirqaya attahar kī ina šiddi Sirqi usbakūni nāmurtū ša Harani Laqaya 3 manê hurāṣi Adad manê kaspi 30 diqārī siparri šeš bilat annakī 5 mē immerī 1 mē x alpī 20 imēr ittahar ina Sirqu assakan bêde Sirqu šēp ammâte ša Puratte ṣalî ištu Sirqi ittumša ina ušalli ša Puratte ša Rummunina ašar palgu ša Habur ṣalâni assakan bêde ištu Rummunina ittumša ana Suri ša mar-Halupe ša eli Habur aqṭirib 20 manê hurāṣi 20 manê kaspi 32 bilat annakī 1 mē 30 bilat siparrī 1 mē udāʾē ša siparrī ištēn taphu 1 mē 50 ṣubātī mihṣī 1 bilat takiltu gišnugalli 1 bilat x x x arbaʾu manê ṣadīdu 2 bilat parzilli šaman ṭābi 1 līm 2 mē immerī 1 mē alpī 2 mē x iṣṣūrāt rabûti 2 ahātīšu ištu nudnīšina maʾdî nāmurtū ša Hamataya Laqaya ištu Suri ša mar-Halupe ittumuš ana Usala aqṭirib 2 mē immerī 30 alpī akalī šikarī ê tibnī nāmurtū ša Usala attahar assakan bêde ištu Usala ittumša ana Dur-Katlimmu aqṭirib x x x mu x x x ša Laqe ana sihirtišu alpī immerī ṣarpū kaspi x MEŠ šaman ṭābi sisê nāmurtū ša Dur-Katlimmu 10 manê kaspi 14 manê x x bilat parzilli x bilat ṣadīdu 2 bilat murru 1 mē patrāt parzilli 10 kannē x x x x x x lubultu birmē x attahar ištu Dur-Katlimmu ittumša ina {URU}x assakan bêde ištu āl x-ma ittumuš ana Qatni aqṭirib nāmurtū ša {KUR}x lubultu birmē 11 bilāti 50 udāʾē ša siparri x x 1 mē iṣṣūrāti rabâti kurkê iṣṣūri akalī šikarī ê tibnī x attahar ištu Qatni ittumša ina Latihi ša Dikannaya assakan bêde ištu Latihi ittumša ana ša-Dikanni aqṭirib 3 manê x siparri x x ištēn taphu ša kaspi ištu ša-Dikanni ittumša ina Ṭabite assakan bêde ištu Ṭabite ittumuš ina Magarisi assakan bêde ištu Magarisi ittumuš ina Gurete assakan bêde ištu Gurete ittumuš ina Tabite assakan bêde ištu Tabite ittumuš ina Kahat assakan bêde ištu Kahat ittumuš ina Naṣipina assakan bêde ištu Naṣipina ittumuš ina Huzirina assakan bêde ištu Huzirina ittumuš x ina āli ša Tukulti-Ninurta ana eššūte iṣbatūni assakan bêde x x šadê eqli namrāṣi duruku šapšāqī aqṭirib x-lu-še ša Muški attallak ina UD.4.KAM₂ Piru-x x šallassunu būšīšunu alpīšunu immer ṣēnīšunu x aktašad tidūkišunu ana lā mēni u₂-x-x ālānišunu ina išātī assarapa ebūrāni kirîšunu akkis x ālānišunu ušaṣbissunu bilat maddattu x elišunu aškun ina gerri šanêma x x x da aš₂ x x x  tanatti kiššūtiya ša Aššur Šamaš {d}x x šadê šaqûte ultu Šubari adi Gilzani u Nairi x a ri ša mal-qe-tu ša altaqû naphar 2 līm 7 mē 2 sisê ṣimdāt nīri x x x x emūq mātiya eli ša pān ušātir arkus  ēkallāti ina šiddi mātiya arṣip epinnī ina šiddi mātiya arkus ê tabkāni ana erišti mātiya eli ša pān ušātir atbuk eli māt Aššur māta eli nišīša nišī uraddi  Ninurta u Nergal ša šangûti irammu būli ušatlimūnima epēš baʾʾuri iqbûni 60 x x dannūti ina narkabtiya pattūti ina libba ekdi ina qitrub meṭlūtiya ina pašhi iddâk  enūma dūru ša tamlê rabê ša ēkal bēlūtiya ša ištu pān šarrāni mahrûte ālikūt mahriya ēpušū ēnahma Aššur-bel-kala iššak Aššur ēpuš itūr īnahma Tukulti-Ninurta iššak Aššur mār Adad-nerari iššak Aššurma ašaršu umessi dannassu akšud uššīšu ina muhhi kiṣir šadê danni addi 3 mē tibkī ana 20 libnāti rupšu ištu kīdi eli mahrišu muhhišu uraddi ukabbir ištu uššīšu adi gabadibbīšu arṣip ušeklil eli mahrî ussime ušarrih narê aškun narê ša šarrāni abbīya mahrûte šamnī apšuš nīqī aqqi ana ašrišunu utēr rubû arkû enūma dūru šū ušalbaruma ennahu anhūssu luddiš narê ištu ašrišunu lā ušamsak šamnī lipšuš nīqa liqqi ana ašrišunu lutēr Aššur Adad ikribīšu išemmû ša šumī šaṭra ipaššiṭu u narê ištu ašrišunu ušamsaku Aššur Adad šumšu u zēršu ina māti luhalliqū   Arahsamnu UD.9.KAM₂ līmu Naʾidi-ili šakin Katmuhi
